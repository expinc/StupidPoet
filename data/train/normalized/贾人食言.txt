


济阴之贾人
渡河而亡其舟
栖于浮苴之上
号呼救命
有渔者以舟往救之
未至
贾人曰

我富者也
能救我
予尔百金

渔者载而登陆
则予十金
渔者曰

向许百金而今但予十金

贾人勃然作色曰

若渔者也
一日捕鱼能获几何
而骤得十金犹为不足乎

渔者黯然而退
他日
贾人浮吕梁而下
舟薄于石
又覆
而渔者在焉
或曰

何以不就

渔者曰

是许金而不酬者也

未久
贾人没

