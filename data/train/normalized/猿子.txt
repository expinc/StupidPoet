


武平产猿
猿毛若金丝
闪闪可观
猿子尤奇
性可驯
然不离母
母黠
人不可逮
猎人以毒附矢
伺母间射之
中母
母度不能生
洒乳于树
饮子
洒已
气绝
猎人向猿子鞭母
猿子即悲鸣而下
束手就擒
每夕必寝皮乃安
甚者辄抱皮跳跃而毙
嗟夫
猿子且知有母
不爱其身
况人也耶
世之不孝子孙
其于猿子下矣

