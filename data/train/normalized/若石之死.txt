


若石居冥山之阴
有虎恒窥其藩
若石帅家人昼夜警
日出而殷钲
日入而举辉
筑墙掘坎以守
卒岁虎不能有获
一日
虎死
若石大喜
自以为虎死无毒己者矣
于是弛其惫
墙坏而不葺
无何
有貙闻其牛羊豕之声而入食焉
若石不知其为貙也
斥之不走
貙人立而爪之毙
人曰
若石知其一而不知其二
其死也宜

